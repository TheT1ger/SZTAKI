Bevezetés
Az információs és kommunikációs eszközök (a továbbiakban IKT-eszközök) és
technológiák mára az élet szinte minden területén meghatározó jelentőséggel bírnak,
és alapvetően befolyásolják a lakosság körülményeit, valamint az üzleti szféra lehetőségeit,
versenyképességét. Alkalmazásuk nem pusztán az informatikai eszközök
felhasználását, hanem a fejlett hálózati szolgáltatások nyújtotta lehetőségek kihasználását
is jelenti, ezért tanulmányozásuk különösen időszerű.
Európa a globális versenyben elért pozíciójának javítása érdekében nagy
hangsúlyt helyez az információs szektor fejlesztésére. 2000-ben az EU vezetői azt
tűzték ki célul, hogy 2010-re az unió a világ legfejlettebb tudásalapú társadalmává és
gazdaságává váljék. Ennek elérésére dolgozták ki az eEurope-programot, melyben
meghatározták a célok eléréséhez szükséges irányelveket. Úgy ítélték meg, hogy a
célok megvalósulásában az információs és kommunikációs technológiának kulcsszerepe
van.
Az információs társadalom iránt nemcsak az európai döntéshozók, hanem a
hazai felhasználók is fokozott érdeklődést mutatnak. Fontos ismerni a lakosság viszonyulását
az informatikai eszközökhöz, hiszen ezek alapján lehet annak érdekében
következtetéseket levonni, döntéseket hozni, hogy a társadalom mind jobban ki
tudja használni az információs eszközök által nyújtott lehetőségeket, előnyöket. Az
üzleti szektor által használt IKT-technológiák tanulmányozása szintén fontos, hiszen
a számítógépes hálózatok mind szélesebb körben való elérhetősége, az internet és
az általa elérhető szolgáltatások elterjedésének növelése feltétele a gazdaság növekedésének,
a versenyképesség fenntartásának.
Az IKT-eszközök lakossági felhasználásáról a 2005. évi mikrocenzust követően
– európai uniós kötelezettség alapján – évi rendszerességű felvétel nyújt információkat.
Az adatgyűjtés az eszközhasználatot a lakosság életkora, iskolai végzettsége,
gazdasági aktivitása, illetve a foglalkozás jellege alapján vizsgálja. A vállalkozások
IKT-eszköz használatát megfigyelő adatgyűjtés 2001-ben kezdődött, és azóta
a tapasztalatok és az uniós elvárások nyomán számos átalakításon esett át. A vizsgálat
kiemelt figyelmet fordít az üzleti szektor számítógép- és internethasználatára,
valamint az általuk üzemeltetett honlapok elterjedtségére. Az adatfelvétel a – közigazgatás
intézményei nélküli – tíz főnél többet foglalkoztató gazdasági szervezetekről
nyújt információkat, melyek túlnyomó többsége vállalkozás.
A kiadvány célja, hogy mind társadalmi, mind üzleti oldalról bemutassa az IKTeszközök
magyarországi elterjedtségét, illetve rávilágítson az eszközhasználatban
megfigyelhető regionális különbségekre. A lakossági felhasználás mutatóinak nemzetközi
összehasonlításával külön fejezet foglalkozik.
Az infokommunikációs eszközök elterjedtségének regionális különbségei
- 3 -
Összefoglaló
A szolgáltatók, a háztartások és a gazdasági szervezetek regionális adatai
egyaránt azt mutatják, hogy az IKT-eszközök hazai terjedése területi vonatkozásban
differenciáltan valósul meg melyben számos, egymással összefüggő gazdasági, társadalmi,
demográfiai tényező játszik szerepet.
A szolgáltatók adatai alapján – melyek a háztartások és a gazdasági szervezetek
adatait egyaránt tartalmazzák – az ezer lakosra számított internet-előfizetések
száma 2008 végén térségenként 123 (Észak-Alföld) és 241 (Közép-Magyarország)
között szóródott. Az átlagosnál magasabb ellátottság Közép-Magyarország mellett
Közép-Dunántúlt jellemezte, ahol az utóbbi három évben a legdinamikusabb volt a
változás.
Az előfizetések kapcsolattípus szerinti struktúrája szintén jelentős regionális eltéréseket
mutat. Az összességében leggyakoribb xDSL-hálózat részaránya Közép-
Magyarországon, valamint a Dunántúl régióiban a legszámottevőbb. A szintén népszerű
kábeltelevízió-hálózaton keresztüli internetkapcsolat Dél-Alföldön belül a legjelentősebb.
A vezeték nélküli hálózat Észak-Alföldön és Észak-Magyarországon képviseli
a legnagyobb súlyt, ugyanakkor igen alacsony arányú a központi régióban.
Az egyre csökkenő vezetékes telefonos szolgáltatások területén 2008-ban az
ezer lakosra jutó fővonalak átlagosnál magasabb mutatói Közép-Magyarországot és
Nyugat-Dunántúlt, illetve a legalacsonyabb értékek az Alföld régióit jellemezték. Országosan
ezer lakosra 311 vezetékes fővonal jutott, és e mutató régiók szerint 238–
409 között szóródott.
A folyamatosan fejlődő hazai kábeltelevízió-hálózat régiós ellátottsági mutatói
ugyancsak nagymértékben szóródnak, és Észak-Alföld lemaradását jelzik.
Az IKT- eszközök hazai terjedését a háztartások körében jelentős területi különbségek
jellemzik. Ugyanakkor Közép-Magyarország e tekintetben legtöbb területen
(asztali, hordozható, kézi számítógépek, internet-hozzáférések) kimutatható ellátottsági
fölénye 2008-ban valamelyest mérséklődött.
A háztartásokban használt internetkapcsolat-típusok egyértelműen a szélessávú
elérések térhódítását mutatják. Ezen belül a DSL-vonalak kiépítése Közép-
Magyarországon és a három dunántúli régióban a jellemzőbb, a két alföldi régióban
és Észak-Magyarországon ugyanakkor a DSL-en kívüli, szélessávúnak minősülő
kapcsolattípusok az elterjedtebbek. A csökkenő jelentőségű keskenysávú technológia
aránya már csak Dél-Dunántúlon magas, feltételezhetően az aprófalvas településszerkezet
miatt.
A háztartások körében tapasztalható digitális területi megosztottságot – mely
Közép-Magyarország kedvezőbb helyzetét mutatja – leginkább az eszközhasználat
elterjedtsége, vagyis a számítógépet, internetet használó lakosság arányának regionális
különbségei tükrözik, az egyéni használat jellemzői (a használat helye, gyakorisága,
tanfolyamokon való részvétel) ugyanakkor kevésbé régióspecifikusak.
www.ksh.hu
- 4 -
Európai uniós összehasonlításban vizsgálva a háztartások IKT-ellátottsága és
az egyéni használat szintje a hazai régiókat tekintve még többségében elmarad az
EU-27 átlagától, egyedül Közép-Magyarország mutatóinak nagy része éri el azt.
A fejlett tudásalapú társadalomban és gazdaságban az IKT-technológiák mind
szélesebb körben való elérhetősége feltétele a gazdaság növekedésének és a versenyképesség
fenntartásának. Ezért az üzleti szféra esetében ezen eszközök használatának
tanulmányozása mind inkább előtérbe kerül.
Az IKT-eszközök, -technológiák közül a személyi számítógépek és munkaállomások,
valamint a mobiltelefonok elterjedtsége a legnagyobb: 2008-ban Magyarországon
a vállalkozások egyaránt 90%-a használta ezeket az eszközöket. Az alapvető
IKT-eszközök (PC, mobiltelefon és internet) használati mutatói régiónként alig
különböznek. Kisebb területi eltérések azonban jelzik a térségek társadalmi és gazdasági
helyzetét. A honlappal rendelkezés és az egyéb hálózatok (vezetékes és vezeték
nélküli lokális hálózat, nagytávolságú hálózat, intranet, extranet) alkalmazásában
azonban lényeges különbségek vannak a térségek között: Közép-Magyarország
előnye a honlappal rendelkezés esetében nagyobb, illetve a fejlettebb középdunántúli
és nyugat-dunántúli régiók mutatói is kedvezőbbek, míg szembetűnő a déldunántúli
és a dél-alföldi régiók lemaradása.
A személyi számítógépek, mobiltelefonok és a vezetékes lokális hálózat hazai
alkalmazása a szervezeteknél az utóbbi években alig változott, az internet, a vezeték
nélküli lokális hálózat és a nagytávolságú hálózat használata viszont egyre gyakoribbá
vált a vállalkozások körében. Az internetezés és az elektronikus levelezés elterjedtsége
különösen az Alföldön emelkedett, a vezeték nélküli lokális és a nagytávolságú
hálózatok, valamint az extranet alkalmazásának aránya pedig a központi régióban
nőtt az átlagosnál is nagyobb mértékben.
Az IKT-eszközök ágazati elterjedtsége összefügg az egyes tevékenységek jellegével,
illetve az arra jellemző szervezeti struktúra sajátosságaival. Legnagyobb
arányban a pénzügyi közvetítés; villamosenergia-, gáz-, gőz-, vízellátás; egészségügy
gazdasági ágak szervezetei használják azokat. Ezen túl az egyes gazdasági
ágak terén kisebb-nagyobb régiós sajátosságok figyelhetők meg.
Az IKT-eszközök használatának vállalkozásméret szerinti vizsgálatából megállapítható,
hogy az elterjedtség a nagyobb létszámú szervezeteknél magas fokú és a
vállalkozások méretének csökkenésével egyre kisebb. E téren nem számottevőek a
regionális különbségek.
Az internetkapcsolat típusát tekintve a szervezetek közel fele xDSL-vonalas
hozzáféréssel rendelkezett, amely minden régióban a fő csatlakozási típust jelentette
2008-ban. Részaránya Közép-Magyarországon a legkisebb (47%). Ugyanakkor a
központi régióban a bérelt vonal (12%) és a mobilkapcsolat (13%) szerepe nagyobb,
mint a többi régióban.
Az internet-hozzáféréssel rendelkező vállalkozások döntő része elektronikus
levelezésre (95%), információkérésre (89–90%), valamint banki és pénzügyi szolgáltatások
igénybevételére (80%) használta a kapcsolatot, mérsékelt területi különbségek
mellett.
Az infokommunikációs eszközök elterjedtségének regionális különbségei
- 5 -
A vállalkozások saját honlapján a potenciális szolgáltatások közül a termék- és
szolgáltatásinformációk nyújtása (a honlappal rendelkező szervezetek 87%-a) és a
vállalati információkhoz való hozzáférés (80%) a leggyakoribb. A központi régió vállalkozásainak
honlapjai mindegyik szolgáltatás nyújtásában országos átlag felett, a
többi régióban pedig átlag alatt, illetve annak közelében teljesítettek. Az is megfigyelhető,
hogy Közép-Magyarországtól a vidék nem a két fő szolgáltatás, hanem a
kevésbé elterjedt szolgáltatások gyakoriságában maradt el.
2007 végén a gazdasági szervezetek 886 ezer számítógéppel rendelkeztek,
melynek 65%-át a központi régió szervezetei használták.
A számítógép-állomány összetételének területi különbségeit tekintve az asztali
számítógépek hányada a központi régió kivételével átlag felett alakult (különösen a
Dél-Dunántúlon és az Észak-Alföldön, ahol meghaladta a 80%-ot). Ezzel szemben a
hordozható számítógépek részesedése Közép-Magyarországon volt a legnagyobb
(18%-os). E régióban a szervezetek nagyobb arányban használtak szervereket, az
ország többi területén viszont a szerverként működő számítógépek alkalmazása volt
gyakoribb.
www.ksh.hu
- 6 -
1. Internet-, vezetékestelefon- és kábeltelevízió-hálózat
Az internet-, a vezetékestelefon- és a kábeltelevízió-hálózat kiépítettségének,
jellemzőinek regionális különbségeit a szolgáltatóktól származó, területi bontású adatok
alapján vizsgáljuk. Mindhárom adatkör információi együttesen tartalmazzák a
háztartások és a gazdasági szervezetek előfizetéseit.
1.1. Internethálózat
Az internet elterjedése évről évre szélesebb körű. A fejlődés a korszerűbb
technológiák térhódítása mellett a szolgáltatók közötti élesedő versenynek és az ebből
következő csökkenő csatlakozási díjaknak is köszönhető. A változásokat jól mutatja,
hogy Magyarországon az internet-előfizetések száma 2000 és 2008 között
megtízszereződött, és 2008 végére meghaladta a 2,3 milliót.
A területi egységhez nem köthető – az összes előfizetés negyedét kitevő – mobilinternet
figyelembevételétől eltekintve 2008 végén az internet-előfizetések 40%-a
Közép-Magyarországon koncentrálódott, és a többi régió az internetelérések
8–11%-ával rendelkezett. Az ellátottságban tehát számottevő regionális különbségek
alakultak ki.
Az ezer lakosra számított internet-előfizetések száma 2008 végén a régiók átlagában
173 volt. A mutató értéke Közép-Magyarországon volt a legmagasabb (241)
és Észak-Alföldön a legkisebb (123). A többi régióban pedig 140–179 előfizető jutott
ezer lakosra. Más aspektusból tekintve ez azt is jelenti, hogy az átlagosnál magasabb
ellátottság Közép-Magyarország mellett Közép-Dunántúlt jellemezte, ahol az
utóbbi három évben a legdinamikusabb változás történt.
1. ábra
Ezer lakosra jutó internet-előfizetés
0
50
100
150
200
250
Közép-
Magy arország
Közép-
Dunántúl
Ny ugat-
Dunántúl
Dél-Alföld Dél-Dunántúl Észak-
Magy arország
Észak-Alföld
Előfizetés
2006 2008
Az internet-hozzáférési szolgáltatások között jelentős átrendeződés zajlik. Egyre
többen használják ki valamely szélessávú xDSL-típusú, vezeték nélküli vagy a
Az infokommunikációs eszközök elterjedtségének regionális különbségei
- 7 -
kábeltelevízió-hálózaton keresztüli csatlakozás nyújtotta lehetőségeket, ugyanakkor
a kapcsolt vonalon történő, azaz a modemes és az ISDN-vonalas elérések tekintetében
mérséklődés mutatkozik.
2008-ban a területre bontható előfizetések 46%-a a nagyobb sávszélességet
biztosító xDSL-hálózatra vonatkozott. A kábeltelevízió-hálózatot igénybe vevő előfizetők
41%-ot, a vezeték nélkül csatlakozóké 6%-ot tett ki, míg a kapcsolt vonalon
történő csatlakozás mindössze 1%-ot képviselt.