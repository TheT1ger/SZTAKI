<html>
<head>
<title> Lewis Carroll: Alice Csodaországban </title>
<meta http-equiv="Content-Type" content="text/html; charset=ISO-8859-2">
<meta http-equiv="Content-Language" content="hu">

</head>

<body bgcolor=#ffffee text=#000000 link=#000000 vlink=#550000 alink=#550000>

<table width="95%" align="center" border="0"><tr><td>

<tr><td>

<B>
<p align="center">Negyedik fejezet

<p align="center"><font size="5"><i>Gyíkocska</i></font>
<p align=justify>&nbsp;
</B>
<p align=justify>A Nyuszi tipegett vissza lassan, s riadtan nézelõdött jobbra-balra, mintha elvesztett volna valamit. Alice hallotta, amint magában ezt dünnyögte:
<p align=justify>- Jaj, a Hercegnõ, a Hercegnõ! Jaj, szegény talpacskáim, jaj, szegény bundám, jaj, szegény bajuszom! Annyi szent, hogy kivégeztet. Jaj, hol is hagyhattam el?
<p align=justify>Alice tüstént rájött, hogy a Nyuszi a legyezõt meg a fehér glaszékesztyût keresi, s õ is keresgélni kezdte, mert megsajnálta a Nyuszit. Sehol se lelte. Valahová letette. Amióta kiúszott a tócsából - úgy látszik -, minden megváltozott körülötte, s a nagy csarnoknak meg az üvegasztalkának meg a parányi ajtónak nem volt se híre, se hamva.
<p align=justify>A Nyuszi hamarosan észrevette Alice-t, amint ide-oda szaladgált.
<p align=justify>- Hát te mit csinálsz itt, Mary<a href="#1"><small><sup>1</sup></small></a>? - kiáltott rá. - Azonnal rohanj haza, s hozz egy pár kesztyût meg egy legyezõt. Egy-kettõ, szedd a lábad.
<p align=justify>Alice úgy megrettent, hogy esze nélkül rohant oda, ahová a Nyuszi mondta, s meg se próbálta magyarázni, micsoda tévedésrõl van szó.
<p align=justify>- Ez azt hiszi, hogy én vagyok a szobalánya - szólt Alice, s közben csak futott-futott. - Bezzeg fog csodálkozni, ha megtudja, ki vagyok. Azért elhozom neki a legyezõjét meg a kesztyûjét, csak megtaláljam.
<p align=justify>Alighogy ezt kimondta, egy takaros kis ház elé érkezett. A kapuján fényes rézlemezre ez volt kiírva:

<p align=justify><table border="1" cellpadding="15" CELLSPACING=0 align="center"><tr><td>DR. NYUSZI ALAJOS</td></tr></table>

<p align=justify>Kopogtatás nélkül bement, fölrohant a lépcsõn. Nagyon félt, hogy majd találkozni fog az igazi Maryvel, s az kipenderíti, minekelõtte megtalálná a legyezõt meg a kesztyût.
<p align=justify>"De furcsa - gondolta Alice -, most egy Nyuszi szalasztott el engem. Legközelebb majd Dinah is parancsolgat nekem."
<p align=justify>Alice elképzelte, hogy-mint lesz ez.
<p align=justify>"Alice, siess, sétálni megyünk" - szól majd a dadája.
<p align=justify>"Mindjárt, dadus - feleli majd õ -, csakhogy nekem õriznem kell az egérlyukat, amíg Dinah vissza nem tér, hogy az egér ki ne szaladjon. De aligha hiszem, hogy megtûrnék Dinah-t, ha így parancsolgatna."
<p align=justify>Benyitott egy csinos szobácskába. Az ablaknál asztalka állott, az asztalkán pedig - ahogy remélte - egy legyezõ hevert meg két-három icipici bõrkesztyû. Fölkapta a legyezõt meg a kesztyût, s már éppen indulni készült, amikor megpillantott egy kis palackot a tükör mellett. Ezen ugyan nem volt semmiféle fölírás, hogy: <i>Igyál meg!</i>, de azért õ mégis kihúzta a dugóját, s a palackot a szájához emelte.
<p align=justify>"Ahányszor eszem vagy iszom valamit, mindig történik velem valami érdekes - gondolta. - Nézzük, mi történik most. Remélem, ismét megnövök tõle, mert már roppant bosszant, hogy ilyen icurka-picurka vagyok."
<p align=justify>Hát csakugyan megnõtt tõle, mégpedig sokkal hamarább, semmint várta. Még a felét se itta meg annak, ami a palackban volt, s azt érezte, hogy a feje a mennyezetbe ütõdik, s meg kell hajolnia, hogy el ne törjön a nyakcsigolyája. Gyorsan letette a palackot, s így tûnõdött:
<p align=justify>- No, most már elég. Remélem, nem növök tovább. Úgyse férek ki már az ajtón. Jaj, csak ne ittam volna annyit!
<p align=justify>Csakhogy ezzel a kívánságával már elkésett. Alice egyre nõtt, növekedett, s nemsokára le kellett térdelnie a padlóra. Néhány pillanat múlva már nem fért el a szobában sem. Úgy próbált elhelyezkedni, hogy az ajtóhoz könyökölt, lefeküdt a földre, másik karját pedig a tarkója alá dugta. De még egyre nõtt-növekedett. Végül, mert másképp már nem segíthetett magán, kidugta egyik karját az ablakon s egyik lábát a kályhalyukba. Így beszélt magában:
<p align=justify>"No, most aztán egyebet nem tehetek; bármi történjék is. Jaj, mi lesz belõlem?"
<p align=justify>Szerencséjére a varázsital hatása megszûnt, s õ nem nõtt tovább. Így is roppant kényelmetlen helyzetben volt. Képtelenségnek tetszett, hogy valaha is kijuthat ebbõl a szobából. Nem csoda, ha szegénykének elfacsarodott a szíve.

<p align="center"><img vspace=8 hspace=8 src="kepek/alice10.gif" width="384" height="269" border="0" align="center">

<p align=justify>"Mennyivel jobb volt otthon - gondolta szegény Alice. - Ott nem nõttem, és nem törpültem egyik percrõl a másikra, ott nem futtattak ide-oda az egetek meg a nyulak. Bárcsak ne bújtam volna be a Nyuszi barlangjába. De azért mégis érdekes az ilyen élet. Hogy is történhetett meg ez velem? Ha azelõtt meséket olvastam, azt képzeltem, hogy ilyesmi sohasem is történt meg, most meg itt vagyok Csodaország kellõs közepében. Könyvet kellene írni rólam, igen. Írok is egyet, ha majd nagy leszek. No, most éppen elég nagy vagyok - tette hozzá búsan. - Már ebben a szobában se férek el. Csakhogy akkor - gondolta Alice - idõsebb se leszek már. Ez jó, mert sohase leszek öregasszony, de rossz, mert örökké tanulnom kell. Hát ez szörnyû lenne."
<p align=justify>- Jaj, te csacsi Alice - fenyegette önmagát. - Hát hogy tanulhatnál itt? Hiszen magad se férsz el a szobában, hogy férnének el még az iskoláskönyveid is?
<p align=justify>Így társalgott önmagával Alice, meghányva-vetve a lehetõségeket. Néhány perc múlva azonban hangokat hallott künn. Erre abbahagyta a társalgást, és fülelni kezdett.
<p align=justify>- Mary, Mary! - kiáltott valaki künn. - Azonnal hozd a kesztyûmet! Aztán apró lábak tipegése hallatszott a lépcsõn. Alice tudta, hogy a Nyuszi jött megnézni, hol marad, és úgy reszketett, hogy összerázkódott tõle a ház. Egészen elfelejtette, hogy most ezerszerte akkora, mint a Nyuszi, és semmi oka sincs, hogy féljen tõle.
<p align=justify>A Nyuszi az ajtóhoz ért, próbálta kinyitni, de mivel az ajtó befelé nyílt, Alice pedig erõsen nyomta a könyökével, a Nyuszi hoppon maradt. Alice hallotta, amint a Nyuszi ezt mormogta magában:
<p align=justify>- Akkor körülmegyek, és az ablakon mászom be.
<p align=justify>"No, ebbõl nem eszel!" - gondolta Alice.

<img vspace=8 hspace=8 src="kepek/alice11.gif" width="234" height="336" border="0" align="right">

<p align=justify>Várt egy darabig, aztán, amikor hallotta, hogy a Nyuszi már az ablak alá ért, hirtelen kidugta egyik kezét, s a levegõbe kapott. Semmit se markolt meg, de egy kis ijedt sikolyt hallott, majd egy zuhanást, üvegek csörömpölését. Ebbõl azt következtette, hogy a Nyuszi nyilván valami üvegházba vagy ilyesfélébe pottyanhatott.
<p align=justify>Nemsokára a Nyuszi dühös hangját hallotta:
<p align=justify>- Hé, Pat, hol a csudába vagy, Pat?
<p align=justify>Aztán egy hang, melyet eddig nem hallott, így válaszolt:
<p align=justify>- Itt vagyok, szolgálatjára, burgonyát szedek.
<p align=justify>- Burgonyát szedsz? No lám! - ismételte ingerülten a Nyuszi. - Gyere ide gyorsan, és segíts ki innen!
<p align=justify>Újabb üvegcsörömpölés hallatszott.
<p align=justify>- Mondd csak, Pat, mi az ott az ablakban?
<p align=justify>- Hát az egy tenyír.
<p align=justify>Így mondta: <i>tenyír</i>.
<p align=justify>- Egy tenyér? Te buta liba. Ki az ördög látott valaha akkora tenyeret? Hiszen elfödi az egész ablakot.
<p align=justify>- Hát igen, de azért mégiscsak egy tenyír az.
<p align=justify>- No jó. Annak a tenyérnek ott semmi keresnivalója sincs. Távolítsd el onnan.
<p align=justify>Nagy csönd következett. Alice hallotta, hogy ilyesmiket suttognak:
<p align=justify>- Sehogy se tetszik nekem ez a tenyír.
<p align=justify>- Tedd, amit mondok, te gyáva!
<p align=justify>Alice ismét kidugta a kezét, ismét a levegõbe kapott. Erre ketten sikoltottak föl, s még jobban csörömpöltek az üvegdarabok.
<p align=justify>- "Micsoda roppant üvegház lehet ez - gondolta Alice. - Szeretném tudni, mi a tervük? Ha kihúznának az ablakon át, annak még örülnék is. Mert továbbra is itt maradni igazán nincs kedvem."
<p align=justify>Várt egy darabig, de semmit se hallott. Aztán egy kis talicska kereke nyikorgott; és ismeretlen hangok beszéltek összevissza. Ilyesmiket: - Hol a másik létra? - Én bizony csak egyet hoztam. - Billnél van a másik. - Hozd ide, Bill. Ide a sarokra. - Nem, elõbb kötözd össze a kettõt. - Még a ház feléig sem ér. - Dehogyisnem, ne okoskodj. - Ide, Bill, tartsd a kötelet. - Bírja a tetõ? - Ügyelj, a cserép meglazul. Máris potyog. - Vigyázz a fejedre!
<p align=justify>Most hangos ropogás hallatszott.
<p align=justify>- Ki csinálta ezt? - Hát persze hogy Bill. - Ki mászik be a kéményen?
<p align=justify>- Én ugyan nem! - Majd te. - Nem én! - Majd a Bill. - Hé, Bill, az úr azt mondja, hogy le kell másznod a kéményen.
<p align=justify>"Szóval, úgy látszik, Billnek kell lemásznia a kéményen - állapította meg Alice. - Mindent az õ nyakába varrnak. Nem szeretnék szegény Billnek a bõrében lenni. Ez a kéménylyuk ugyan elég szûk, de egy kis rúgásra hagy helyet!"
<p align=justify>Alice, amennyire csak tudta, összehúzta a lábát, beledugta a kéménylyukba, és várt. Egyszer csak azt hallotta, hogy valamilyen állatka, nem láthatta, hogy miféle, kaparászik és mászik a kéményben, éppen a lába fölött.
<p align=justify>"Ez lesz Bill" - mondta magában, s egy nagyot rúgott, aztán leste, mi fog történni.
<p align=justify>Hát csak hallja, amint mindnyájan azt kiáltják: - Itt jön Bill! - Aztán a Nyuszi hangját hallotta: - Kapjátok el ti, ott a sövénynél! - Majd csönd támadt, s ismét összevissza ordítoztak: - Emeld a fejét! Pálinkát önts belé! Megfullad! Hogy vagy, édes pajtás? Mi történt veled? Beszéld el, hogy volt!

<img vspace=8 hspace=8 src="kepek/alice12.gif" width="157" height="432" border="0" align="right">

<p align=justify>Végül valaki halkan nyöszörgött.
<p align=justify>"Ez biztosan Bill" - gondolta Alice.
<p align=justify>- Magam se tudom. Köszönöm, elég volt. Már jobban vagyok. Még mindig csillagot szór a szemem. Csak azt tudom, hogy valaki egyszerre nekem pattant, mint a krampusz, amikor kiugrik a dobozból, s én röpülni kezdtem fölfelé, mint valami rakéta.
<p align=justify>- Bizony röpültél, pajtás - mondták a többiek.
<p align=justify>- Gyújtsuk rá a házat - dühösködött a Nyuszi.
<p align=justify>Alice torkaszakadtából kiáltotta kifelé:
<p align=justify>- Ha meg meritek tenni, rátok uszítom Dinah-t!
<p align=justify>Halálos csönd támadt. Alice ezt gondolta:
<p align=justify>"Vajon mit fognak most csinálni? Ha van egy kis sütnivalójuk, lebontják a háztetõt."
<p align=justify>Egy-két perc múlva megint sürgölõdni kezdtek. Alice hallotta, hogy a Nyuszi intézkedik:
<p align=justify>- Egyelõre elég lesz egy talicskával.
<p align=justify>"Mi lesz elég egy talicskával?" - töprengett Alice. De nem sokáig maradt kétségben, mert a következõ pillanatban kavicszápor röpült be az ablakon. Néhány kavics az arcába is csapódott.
<p align=justify>"Ez mégiscsak sok!" - gondolta Alice, s kikiáltott: - Hagyjátok abba, az árgyélusát!
<p align=justify>Megint halálos csönd lett.
<p align=justify>Alice pedig ámulva látta, hogy a földre hulló kavics mind apró süteménnyé változik. Remek ötlete támadt.
<p align=justify>"Ha eszem ebbõl a süteménybõl - gondolta -, bizonyára megváltozik a termetem. Minthogy pedig nagyobbra már nemigen nõhetek, valószínûleg kisebb leszek tõle."
<p align=justify>Hát be is kapott egy süteményt, s roppant boldog volt, mert tüstént törpülni kezdett. Mihelyt akkorára törpült, hogy kifért az ajtón, kiszaladt a házból. Odakünn egy csomó apró állatka és madár várakozott. A szegény kis gyíkocskát, Billt, a középen két tengerimalac támogatta, s itatta valami palackból. Ahogy megpillantották Alice-t, valamennyien feléje rontottak. Alice azonban elrohant, mint a szélvész, s hamarosan egy sûrû erdõbe ért, ahol már senki se bánthatta.
<p align=justify>"Most - mondotta magában Alice, amikor már az erdõben bolyongott - mindenekelõtt vissza kell szereznem rendes magasságomat, aztán meg kell találnom az utat abba a gyönyörû kertbe. Azt hiszem, ez nem rossz terv."
<p align=justify>Tervnek nem is volt rossz; világosan és egyszerûen gondolta ki, csak az volt a bökkenõ, hogy fogalma se volt, miképpen hajtsa végre. Amíg félve kukucskált a fák közé, egyszerre hangos ugatást hallott, éppen a feje felett.
<p align=justify>Riadtan pillantott fel. Egy óriási kutyakölyök bámult rá nagy kerek szemekkel, és az egyik kinyújtott lábával megpróbált hozzáérni.
<p align=justify>- Drága kis kutyuska - becézgette Alice, s igyekezett füttyentgetni is, de nagyon félt, hátha éhes a kutya. Akkor pedig irgalmatlanul fölfalja, hiába kedveskedik neki.
<p align=justify>Azt sem igen tudta, mit cselekszik. Fölkapott egy ágacskát, s a kutyus felé tartotta. Erre a kutyus boldog csaholással, mind a négy lábával a levegõbe ugrott, egyenesen neki az ágacskának. Alice, hogy föl ne lökje, egy nagy bogáncskóró mögé bújt. Aztán, mikor a bogáncskóró másik oldalán kikukkantott, a kutyus újra nekirontott az ágnak, hogy elkaparintsa, de fölborult és bukfencet vetett.

<p align=justify><img vspace=8 hspace=8 src="kepek/alice13.gif" width="285" height="346" border="0" align="right">

<p align=justify>Alice úgy érezte, hogy valami igáslóval játszadozik. Folyton attól remegett, hogy eltiporja a kutyus. Ezért ismét a bogáncskóró mögé lapult. Késõbb a kutyus újabb rohamokat intézett az ág ellen, elõreszaladt, visszaszaladt, s rekedten ugatott.
<p align=justify>Végre aztán egy kissé távolabb leült, lihegve, lógó nyelvvel, nagy, kerek szemét félig lehunyva.
<p align=justify>Alice alkalmasnak látta a pillanatot, hogy kereket oldjon. Egyszerre futni kezdett, s futott-futott mindaddig, amíg csak bírta, s el nem pilledt. Akkor megállt. Már csak a kutyus távolba veszõ ugatását hallotta.
<p align=justify>- Pedig milyen aranyos egy kutyus volt - mondotta Alice, s egy boglárkához dõlt, annak egyik levelével legyezgetve magát, és pihent. - Milyen jó lett volna betanítani mindenfélére, ha akkora volnék, mint szoktam lenni. Jaj, istenkém, majd elfelejtettem, hogy megint meg kell nõnöm. Várjunk csak, hogy is csináljuk ezt? Ennem vagy innom kellene valamit. Csak az a kérdés, hogy mit.
<p align=justify>Valóban az volt a kérdés, hogy mit kell ennie. Alice nézdelõdött a virágok és a fûszálak között, de semmi-semmi olyasmit nem talált, ami ebben az esetben ehetõnek vagy ihatónak lett volna mondható. Közelében egy jókora gomba nõtt, körülbelül akkora, mint õ maga. Alice jól megnézte alul, hátul, jobb- és baloldalt is, s akkor jutott eszébe, hogy megnézi a tetejét is.
<p align=justify>Lábujjhegyre ágaskodott, fölkukucskált a gomba tetejére, s rögtön észrevett egy hatalmas kék Hernyót, amelyik a gomba tetején összefont karral ült, nyugodtan pöfékelt egy hosszú szárú tajtékpipából, s nem törõdött se Alice-szel, se senkivel kerek e világon.
<p align=justify>&nbsp;
<HR><P>
<table width="100%">
<tr><td align="left"><a href="index.htm">Tartalomjegyzék</a></td><td align="right"><a href="alice05.htm">5. fejezet</a></td></tr>
</table>


<p align=justify>&nbsp;
<p align=justify><a name="1">1) &nbsp;Mary - ejtsd: méri.</a><br>


</font>


</td>
</tr>
</table>

</body>
</html>
