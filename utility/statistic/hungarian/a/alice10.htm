<html>
<head>
<title> Lewis Carroll: Alice Csodaországban </title>
<meta http-equiv="Content-Type" content="text/html; charset=ISO-8859-2">
<meta http-equiv="Content-Language" content="hu">

</head>

<body bgcolor=#ffffee text=#000000 link=#000000 vlink=#550000 alink=#550000>

<table width="95%" align="center" border="0"><tr><td>

<tr><td>

<B>
<p align="center">Tizedik fejezet

<p align="center"><font size="5"><i>Homár-humor</i></font>
<p align=justify>&nbsp;
</B>
<p align=justify><img vspace=8 hspace=8 src="kepek/alice30.gif" width="321" height="384" border="0" align="right">

Az Ál-Teknõc nagyot sóhajtott, s egyik talpával megtörülte a szemét. Alice-re nézett, szólni akart, de nem bírt. A zokogás elfojtotta hangját.
<p align=justify>- Mintha csont akadt volna a torkán - mondta a Griffmadár, és rázni kezdte, majd döngetni a hátát.
<p align=justify>Az Ál-Teknõc végül visszakapta a hangját, de patakzó könnyek közt folytatta:
<p align=justify>- Te bizonyára nem sokat éltél a tenger fenekén.
<p align=justify>- Semeddig se - szólt közbe Alice.
<p align=justify>- Talán még sohasem is láttál homárt<a href="#1"><small><sup>1</sup></small></a>?
<p align=justify>- De már ettem is egyszer - kezdte Alice, de aztán sietve visszaszívta. - Nem, még soha.
<p align=justify>- Akkor hát nem is tudhatod - folytatta az Ál-Teknõc -, hogy milyen a homár-humor.
<p align=justify>- Nem, nem tudom - szólt Alice. - Milyen?
<p align=justify>- Hát mindenekelõtt a táncos kedvben nyilvánul meg - kezdte a Griffmadár. - Elõbb valamennyien fölállunk a tengerparton egy hosszú sorban.
<p align=justify>- Két hosszú sorban! - üvöltött az Ál-Teknõc. - Fókák, Teknõsbékák, Lazacok meg a többiek is, valamennyien. Aztán eltisztítjuk az útból a medúzákat...
<p align=justify>- Ami nem kis idõt vesz igénybe - vágott közbe a Griffmadár.
<p align=justify>- Aztán két lépés elõre...
<p align=justify>- Ki-ki egy homárral! - ordított a Griffmadár.
<p align=justify>- Az magától értetõdik - mondta az Ál-Teknõc. - Két lépést elõre... - Aztán homárcsere, és két lépés vissza - üvöltött a Griffmadár.
<p align=justify>- Ha ez megvan - folytatta az Ál-Teknõc -, akkor...
<p align=justify>- Akkor be kell dobni a homárokat... - sikított a Griffmadár, s egy nagyot ugrott.
<p align=justify>- A tengerbe, amilyen messzire csak bírod! - fejezte be az Ál-Teknõc.
<p align=justify>- Most villámsebesen utánuk kell úszni - vijjogott a Griffmadár.
<p align=justify>- Bukfencet vetni a vízben - visított az Ál-Teknõc, vadul ugrándozva.
<p align=justify>- Ismét homárcsere - sikította a Griffmadár.
<p align=justify>- Vissza a partra, és kész az elsõ figura - mondta az Ál-Teknõc, hirtelenül leeresztve a hangját.
<p align=justify>Ezzel mindketten ismét leültek, elkomorodtak, és Alice-re pillantottak, mintha nem is õk ugrabugráltak volna õrültek módjára az imént.
<p align=justify>- Szép tánc lehet - mondta Alice tétován.
<p align=justify>- Akarod látni? - kérdezte az Ál-Teknõc.
<p align=justify>- Jaj, de szeretném! - mondta Alice.
<p align=justify>- Gyere, táncoljuk el az elsõ figurát - mondta az Ál-Teknõc a Griffmadárnak. - Homár nélkül is menni fog. Melyikünk énekeljen?
<p align=justify>- Énekelj te, én már elfelejtettem a szövegét - mondta a Griffmadár.
<p align=justify>Kézen fogták egymást, és lassan, ünnepélyesen táncolni kezdtek.
<p align=justify>Közben néhányszor rá-ráléptek Alice lábára, amikor éppen arra keringtek. Elülsõ lábukkal az ütemet verték. Az Ál-Teknõc lassan, bánatosan rázendített :

<p align=justify><table align="center"><tr><td><i>
Édes Csiga, szedje lábát! Letiporja farkamat<br>
- szól a Keszeg - az a Delfin, aki mögöttünk halad.
<p align=justify>Lám, a Homár meg a Teknõc kinn vár már a fövenyen, <br>
ugye, ön is táncol egyet mivelünk majd odalenn?
<p align=justify>Nemde, ugye? Nemde, ugye? Ön is táncol odalenn?<br>
Ugye, nemde? Ugye, nemde? Táncol kinn a fövenyen?
<p align=justify>Fogalma sincs, milyen jó lesz, mihelyt egyszer kijutunk, <br>
beleugrunk a tengerbe, fickándozunk, mulatunk!
<p align=justify>Szól a Csiga: Nagy út kérem! Ferdén pislant szeme: nem! <br>
Jólesik a meghívás, de nem táncol a fövenyen.
<p align=justify>Õ ugyan nem, õ bizony nem, nem táncol a fövenyen, <br>
õ bizony nem, õ ugyan nem, nem táncol õ odalenn!
<p align=justify>Ej, lári-fári - így szól a pikkelyes barát -,<br>
van közelebb part, hogyha kell, van föveny odaát.
<p align=justify>Ha messzi tán a brit part, közel a francia, <br>
sebaj, majd együtt járjuk, jöjjön, édes Csiga!
<p align=justify>Ugye, nemde, nemde, ugye, nem marad már idelenn?<br>
Ugye, nemde, nemde, ugye, táncol már a fövenyen?
<br>
</i></td></tr></table>

<p align=justify>- Köszönöm szépen, nagyon érdekes tánc volt - mondta Alice, aki örült, hogy már vége van. - A vers is tetszett. De sok mindent szeretnék még kérdezni, ha szabad - kérlelte az Ál-Teknõcöt.
<p align=justify>- Kérdezz - bátorította az Ál-Teknõc.

<p align=justify><img vspace=8 hspace=8 src="kepek/alice31.gif" width="224" height="384" border=0 alt="" align="right">

<p align=justify>- Mivel szabják ki a báliruhákat? - kérdezte Alice.
<p align=justify>- A Rák ollójával - felelte az Ál-Teknõc.
<p align=justify>- Ki írja a báli meghívókat? - kérdezte Alice.
<p align=justify>- A Tintahal - felelte az Ál-Teknõc.
<p align=justify>- Sokan vannak az ilyen bálon? - kérdezte Alice.
<p align=justify>- Úgy szorongunk, mint a heringek - felelte az Ál-Teknõc.
<p align=justify>- A Tok is ott van? - kérdezte Alice.
<p align=justify>- Hogyne - felelte az Ál-Teknõc. - Bál után abba rakják a zenészek a hegedûjüket.
<p align=justify>- Az Angolna tud-e angolul ? - kérdezte Alice.
<p align=justify>- Csak szeretne - felelte az Ál-Teknõc. - Amint a neve is mutatja. Angolna, de nem tud szegény.
<p align=justify>- Miért hallgat annyira a Kecsege?
<p align=justify>- Erre a kérdésedre most egy verssel válaszolok - felelte az Ál-Teknõc. - Jól figyelj ide:

<p align=justify><table align="center"><tr><td><i>
Nem beszél a Kecsege, <br>
de aki bölcs, fecseg-e?</i></td></tr></table>

<p align=justify>- Jegyezd meg, kislány, hogy a bölcs mindig hallgat.
<p align=justify>"Azért beszél ez annyit" - gondolta Alice, de nem mondta, hanem azt kérdezte: - Most tessék megmagyarázni azt: miért van a Kecsegének a szájába dugva a farka, és miért van zöld mártással leöntve?
<p align=justify>- Dehogyis van zöld mártással leöntve - felelte az Ál-Teknõc. - Hiszen azt lemosná róla a tengervíz. De az már igaz, hogy a farka a szájába van dugva.
<p align=justify>Az Ál-Teknõc most akkorát ásított, hogy majd elnyelte Alice-t, aztán így szólt a Griffmadárhoz:
<p align=justify>- Magyarázd el neki, hogy miért van a Kecsegének a farka a szájába dugva.
<p align=justify>- Azért - kezdte a Griffmadár -, mert õ is részt vett a homárok táncában, õt is belehajították a tengerbe. De olyan messzire dobták, hogy a farka a szájába csapódott, s azóta is úgy maradt.
<p align=justify>- Köszönöm a magyarázatot - szólt Alice -, nagyon érdekes volt.
<p align=justify>- Most talán te beszéld el, hogy mi minden történt veled - unszolta a Griffmadár Alice-t.
<p align=justify>- Jaj, sok mindent beszélhetnék arról, ami ma reggel óta történt velem - mondta Alice félénken. - De a tegnapi dolgokról nem is beszélek, mert tegnap még nem az voltam, aki ma vagyok.
<p align=justify>- Nem értem. Magyarázd ezt meg - szólt az Ál-Teknõc.
<p align=justify>- Nem, elõbb beszéld el, mi történt veled - türelmetlenkedett a Griffmadár. - A magyarázatok hosszúak és unalmasak.
<p align=justify>Alice tehát elbeszélte, mi minden történt vele attól a perctõl kezdve, hogy megpillantotta a fehér Nyuszit. Eleinte egy kicsit félt, mert a Griffmadár meg az Ál-Teknõc egészen közel húzódott hozzá, s tágra nyitott szemmel, tátott szájjal hallgatta, de aztán lassacskán bátorságra kapott. Az Ál-Teknõc meg a Griffmadár mindaddig nyugodtan hallgatta, amíg Alice oda nem ért, ahol a Hernyónak elszavalta a <i>Te öreg vagy, apámat</i>. Itt az Ál-Teknõc hatalmasat fújt.
<p align=justify>- Ez bizony fölöttébb különös - jegyezte meg.
<p align=justify>- Világéletemben nem hallottam ilyesmit - csodálkozott a Griffmadár is.
<p align=justify>- Vagyis a versnek egészen más értelme lett, mint volt - tûnõdött az Ál-Teknõc. - Ejnye, szólj neki, hogy szavaljon valamit - tekintett a Griffmadárra, mintha az jobban tudna hatni Alice-re.
<p align=justify>- Állj föl szépen, és szavalj el nekünk valami nagyon komoly és tanulságos verset - szólt a Griffmadár.
<p align=justify>"Hogy parancsolgatnak nekem ezek az állatok. Kikérdeznek a leckémbõl - gondolta Alice. - Akár az iskolában."
<p align=justify>De azért fölállt, meghajolt, s minthogy még mindig a homár-humor járt az eszében, ezt a fura verset szavalta el:

<p align=justify><table align="center"><tr><td><i>
Így szól a homár, s a hangja remeg:<br>
megfõttem pirosra, az ízem remek, <br>
de úgy keserít ez a céklaszinem, <br>
nem kéne cukorral beszórni fejem?
</i></td></tr></table>

<p align=justify>- Én ugyan nem ilyen verseket mondogattam gyerekkoromban jegyezte meg a Griffmadár.
<p align=justify>- Sohase hallottam még - fontoskodott az Ál-Teknõc. - Zavaros történet lehet, mert nemigen értem.
<p align=justify>Alice nem szólt. Csak leült, arcát tenyerébe temette, s azon gondolkozott, vajon fog-e még valaha értelmes dolog is történni vele ebben az életben.
<p align=justify>- Talán magyaráznád meg - mondta az Ál-Teknõc.
<p align=justify>- Úgyse tudja megmagyarázni - mondta a Griffmadár. - Inkább szavaljon el egy másik verset.
<p align=justify>- Miért fõtt meg a homár, s ha megfõtt, mért beszél? - kérdezte az Ál-Teknõc. - Egy betût se értek belõle.
<p align=justify>- Szavalj el egy másik verset-ismételte a Griffmadár türelmetlenül. - Azt, amelyik úgy kezdõdik: <i>A kert alatt...</i>
<p align=justify>Alice nem mert ellenkezni, noha érezte, hogy ismét felsül. Remegõ hangon fújta:

<p align=justify><table align="center"><tr><td><i>
A kert alatt mentem, szemem-szám elállt: <br>
a Tigris a Lúddal együtt vacsorált; <br>
közöttük egy lábas, a lábasból meg<br>
ki combot, ki szárnyat, ki kiskörmit vett.
</i></td></tr></table>

<p align=justify>- Mi a csudának mondod folyton ezeket a verseket - vágott közbe az Ál-Teknõc -, ha magyarázatot nem fûzöl hozzájuk? Ilyen zavaros dolgokat még sohasem hallottam.
<p align=justify>- Igen, jobb is, ha abbahagyod - mondta a Griffmadár.
<p align=justify>Alice csak örült a javaslatának.
<p align=justify>- Mi lenne, ha bemutatnánk a tengertánc egy másik figuráját? - folytatta a Griffmadár. - Avagy netán jobb szeretnéd, ha az Ál-Teknõc dalolna neked valamit?
<p align=justify>- Ó, igen, kedves Ál-Teknõc, ha lenne olyan szíves! - unszolta õt Alice olyan mohón, hogy a Griffmadár még meg is sértõdött egy kicsit.
<p align=justify>- Az ízlések különbözõek - dörmögte. - Hát akkor énekeld el neki, öregem, a Teknõc-levesrõl szóló dalt, jó?
<p align=justify>Az Ál-Teknõc mélyet sóhajtott, és aztán sírástól reszketõ hangon rákezdte:

<p align=justify><table align="center"><tr><td><i>
Pompás leves, ízes, jó<br>
hullámzik, mint kerek tó!<br>
Ugyan ki nem szereti?<br>
Kis kanalam kimeri.

<p align=justify>Kimerem, mert szeretem, <br>
tányéromban keverem. <br>
Kinek kéne kirkecske, <br>
tejbe fulladt legyecske,<br>
ereszalji kisfecske, <br>
homokká fõtt hegyecske?<br>
Mikor itt a leveske!
</i></td></tr></table>

<p align=justify>- Énekeljük el mi is - kiáltott a Griffmadár.
<p align=justify>Az Ál-Teknõc már hozzá is fogott volna, de akkor valaki bekiáltott:
<p align=justify>- Kezdõdik a törvényszéki tárgyalás!
<p align=justify>- Gyere - sürgette a Griffmadár Alice-t. Kézen fogta, s máris vitte, meg se várta, míg az Ál-Teknõc befejezi az énekét.
<p align=justify>- Miféle törvényszéki tárgyalás lesz? - lihegte Alice futás közben.
<p align=justify>A Griffmadár azonban csak ennyit mondott:
<p align=justify>- No, gyere, gyere. - S egyre gyorsabban futottak, és egyre halkabban hozta feléjük a szél az Ál-Teknõc szomorú énekét:

<p align=justify><table align="center"><tr><td><i>
Pompás leves, ízes, jó<br>
hullámzik, mint kerek tó!
</i></td></tr></table>
<p align=justify><p align=justify>&nbsp;
<HR><P>
<table width="100%">
<tr><td align="left"><a href="index.htm">Tartalomjegyzék</a></td><td align="right"><a href="alice11.htm">11. fejezet</a></td></tr>
</table>


<p align=justify>&nbsp;
<p align=justify><a name="1">1) &nbsp;Homár - tengeri rák</a><br>




</font>


</td>
</tr>
</table>

</body>
</html>
