<!doctype html public "-//W3C//DTD HTML 4.0 Transitional//EN">
<html>
<head>
<title> Lewis Carroll: Alice Csodaországban </title>
<meta HTTP-EQUIV="Content-Type" CONTENT="text/html; charset=ISO-8859-2">

</head>

<body bgcolor=#ffffee text=#000000 link=#000000 vlink=#550000 alink=#550000>

<table width="95%" align="center" border="0"><tr><td>

<tr><td>
<B>
<p align="center">Kilencedik fejezet

<p align="center"><font size="5"><i>Az Ál-Teknõc története</i></font>
<p align=justify>&nbsp;
</B>

<p align=justify>- Jaj, csakhogy végre újra láthatlak, édes kis nagymamám! - örvendezett a Hercegnõ, s szeretettel karon fogta Alice-t.
<p align=justify>Alice igen örült, hogy a Hercegnõnek ilyen jó kedve van. Csak azt nem tudta, miért nevezi õt nagymamájának.
<p align=justify>"Az elõbb a konyhában nyilván a sok borstól volt olyan borsos hangulatban - gondolta. - Ha egyszer majd hercegnõ leszek - tûnõdött, s elszomorodott, mert kevés reménye volt ahhoz, hogy valaha is hercegnõ legyen -, akkor sohase lesz bors a konyhámban. Jó a leves anélkül is! Lehet, hogy az emberek csak a borstól olyan mérgesek - fûzte tovább gondolatait, és nagyon örvendett annak, hogy valami új igazságot fedezett föl. - Az ecettõl lesznek savanyúak, a kinintõl keserûek és a törökméztõl édesek. Bárcsak köztudomásúvá válna mindez, akkor legalább a felnõttek nem lennének olyan szûkmarkúak a cukor osztogatásában."
<p align=justify>Alice közben teljesen megfeledkezett a Hercegnõrõl, s meglepõdött, mikor az megszólalt a füle mellett.
<p align=justify>- Úgy látszik, elgondolkoztál, édesem, attól állt el a szavad. Várj csak. Tudok erre egy jó közmondást, csak nem jut hamarjában az eszembe.
<p align=justify>- Talán nincs is rá közmondás - jegyezte meg Alice.
<p align=justify>- Dehogyis nincs, te kis csacsi. Mindenre van közmondás - felelt a Hercegnõ, s még jobban belecsimpaszkodott Alice-be.
<p align=justify>Alice szerette volna lerázni magáról. Elõször azért, mert a Hercegnõ szörnyen csúnya volt, másodszor pedig azért, mert a csontos, hegyes álla épp Alice válláig ért, s folyton szurkálta õt. Alice azonban nem akarta megsérteni, hát inkább tûrte.
<p align=justify>- Most már rendesebben játszanak - szólt, hogy másra terelje a szót.
<p align=justify>- Erre azt szokták mondani: <i>Rend a dolgok lelke és veleje.</i> Akinek pedig rendben a szénája, annak nem fáj a feje.
<p align=justify>- Én is úgy hallottam: <i>Ki-ki maga háza elõtt söpörjön</i> - szólt Alice.
<p align=justify>- Ez is ugyanazt jelenti - mondta a Hercegnõ, éles állával egyre szurkálva Alice vállát. - Különben azt is szokták mondani: <i>Ki-ki saját szerencséjének a kovácsa.</i>
<p align=justify>"Hogy szereti a közmondásokat" - gondolta Alice.
<p align=justify>- Tudod, miért nem ölelem át a derekadat? - kérdezte váratlanul a Hercegnõ. - Azért, mert félek a flamingódtól. Nem csíp?
<p align=justify>- De bizony, alighanem csíp - válaszolt gyorsan Alice, nehogy a Hercegnõ átölelje a derekát.
<p align=justify>- <i>Csip-csip csóka, vak varjúcska</i> - idézte a Hercegnõ.
<p align=justify>- Ez nem vak - mondta Alice.
<p align=justify>- Persze hogy nem vak. <i>Csóka a csókának nem vájja ki a szemét.</i> Régi közmondás.
<p align=justify>- Csakhogy ez nem is csóka - ellenkezett Alice.
<p align=justify>- Hát persze hogy nem csóka - nevetett a Hercegnõ. - <i>Nem illik más tollával ékeskedni.</i> Ez pedig azt jelenti, hogy: <i>Légy az, aminek látszani akarsz.</i> Vagy egyszerûbben és rövidebben: ne akarj másnak látszani, mint aminek látszol, mert ha nem annak akarsz látszani, aminek látszol, akkor nem annak látszol, aminek látszani akarnál.
<p align=justify>- Ha le tetszenék talán írni, akkor jobban megérteném - mondta udvariasan Alice. - Kicsit nagyon hosszú.
<p align=justify>- Ez még semmi - dicsekedett a Hercegnõ. - Még sokkal hosszabbakat is tudok.
<p align=justify>- Ne tessék vele fáradni - kedveskedett Alice.
<p align=justify>- Ó, nekem ez nem fáradság. Szívesen csinálom. Örömet akarok vele szerezni neked.
<p align=justify>"Szép kis öröm. Ha születésnapomra csak ilyesmit kapnék; nem nagyon örülnék neki" - gondolta Alice, de mondani azért nem mondta.
<p align=justify>- Már megint elgondolkoztál? - kérdezte a Hercegnõ, s újra megszúrta Alice-t a csontos állával.
<p align=justify>- Hát már gondolkozni se szabad? - fakadt ki Alice, mert kezdte unni a dolgot.
<p align=justify>- Dehogynem szabad - folytatta a Hercegnõ. - <i>Söpörjön ki-ki...</i>
<p align=justify>Ebben a percben azonban Alice nagy meglepetésére a Hercegnõ a tanulságot lenyelte, s remegni kezdett, mint a nyárfalevél. Alice fölpillantott. Hát látta, hogy a Királynõ áll elõttük összefont karral, villámló szemmel.
<p align=justify>- Remek az idõ, felség - rebegte a Hercegnõ fakó, élettelen hangon.
<p align=justify>- Utoljára mondom - kiáltott lábával dobbantva a Királynõ. - Vagy eltûnsz innen, vagy azonnal leüttetem a fejedet. Válassz a kettõ közül.
<p align=justify>A Hercegnõ választott. Már ott se volt.
<p align=justify>- No, menjünk vissza játszani - mondta a Királynõ Alice-nek.
<p align=justify>Alice úgy meg volt rémülve, hogy szólni sem tudott. Némán ballagott a Királynõ után a krokettpálya felé.
<p align=justify>A vendégek fölhasználva a Királynõ távollétét az árnyékban hûsöltek, de mihelyt megpillantották, eszük nélkül futottak vissza a pályára, mert azt kiáltotta feléjük, hogy egy pillanatnyi késedelem a fejükbe kerülhet.
<p align=justify>Megint játszottak. A Királynõ folyton-folyvást lármázott és kiabált: "Üssétek le a fejét! Üssétek le a fejét!" Az elítélteket azonnal katonák vették õrizetbe, akik ilyenformán kénytelenek voltak abbahagyni azt, hogy õk legyenek a kapuk, így aztán vagy egy félóra múlva egyetlen kapu se maradt, a játékosok pedig - a Király, Királynõ és Alice kivételével mindnyájan õrizetben voltak halálos ítélettel a fejükön.
<p align=justify>Végre a Királynõ belefáradt a játékba, abbahagyta, s lihegve így szólt Alice-hez:
<p align=justify>- Láttad már az Ál-Teknõcöt?
<p align=justify>- Még nem - felelte Alice. - Azt se tudom, hogy mi az.
<p align=justify>- Belõle készül a teknõsbékaleves.
<p align=justify>- Sohasem láttam még.
<p align=justify>- No, gyere, majd levezetlek hozzá, és õ elmondja a történetét - mondta a Királynõ.
<p align=justify>Elindultak együtt. Alice hallotta, amint a Király indulóban halkan odaszólt a társaságnak:
<p align=justify>- Mindnyájatoknak megkegyelmezek.
<p align=justify>"Jaj, hála istennek" - gondolta Alice, mert már megijedt attól, hogy itt mindenkit lenyakaznak.
<p align=justify>Amint mentek-mendegéltek, hát egyszerre csak látják, hogy egy Griffmadár sütkérezik elõttük az út közepén a porban, és szundikál.
<p align=justify>(Ha még nem láttatok Griffmadarat, nézzétek meg a képen.)

<p align="center"><img vspace=8 hspace=8 src="kepek/alice28.gif" width="448" height="321" border="0" align="center">

<p align=justify>- Kelj föl, te lomha dög - rivallt rá a Királynõ -, s mutasd meg ennek a kislánynak az Ál-Teknõcöt. Nekem most vissza kell mennem, mert jelen kell lennem a kivégzéseknél. - Azzal megfordult, és otthagyta Alice-t a Griffmadárral.
<p align=justify>Alice nem szívesen maradt egyedül ezzel a szörnyeteggel, de azt gondolta, hogy mellette is van olyan biztonságban, mint a kegyetlen Királynõ mellett, hát ott maradt.
<p align=justify>A Griffmadár föltápászkodott, megdörzsölte szemét, várt, amíg egészen eltûnik a Királynõ, s akkor elkacagta magát.
<p align=justify>- Kétkrajcáros komédia.
<p align=justify>- Micsoda? - kérdezte Alice.
<p align=justify>- Hát a Királynõ - mondta a Griffmadár. - Csak a szája jár. Sohase végeztet ki senkit. No gyere.
<p align=justify>Mindenki csak így beszél velem: "No, gyere!" - duzzogott magában. Alice, s lassan a Griffmadár után ballagott. - "Soha ennyit nem parancsoltak még nekem életemben."
<p align=justify>Nem kellett messze menniük. Nemsokára megpillantották az Ál-Teknõcöt. Szomorúan üldögélt egy sziklapárkányon. Amikor a közelébe értek, Alice hallotta, hogy oly keserveseket sóhajt, mintha a szíve épp akkor repedne ketté. Nagyon megsajnálta.
<p align=justify>- Mi a baja? - kérdezte a Griffmadártól.
<p align=justify>A Griffmadár úgy felelt, mint az imént:
<p align=justify>- Kétkrajcáros komédia. Csak a szája jár. Az a baja, hogy nincs semmi baja. No, gyere.
<p align=justify>Fölmásztak a sziklapárkányra az Ál-Teknõchöz. Az nagy, könnyes szemekkel tekintett rájuk, s egy kukkot se szólt.
<p align=justify>- Ez a kislány látni akar téged - mondta a Griffmadár. - Meg aztán meséld el neki az élettörténetedet.
<p align=justify>- Jó, majd elmesélem - mondta az Ál-Teknõc mély, kongó hangon. - Üljetek le, s amíg be nem fejeztem, senki se szóljon közbe.

<p align=justify><img vspace=8 hspace=8 src="kepek/alice29.gif" width="327" height="384" border="0" align="right">

<p align=justify>Leültek. Néhány percig senki se szólt egy szót se.
<p align=justify>"Vajon hogy akarja befejezni, ha el se kezdi?" - gondolta Alice, de türelmesen várt.
<p align=justify>- Réges-régen valamikor - kezdte mély sóhajjal az Ál-Teknõc - igazi teknõc voltam.
<p align=justify>Ezeket a szavait hosszú-hosszú csönd követte. Csupán a Griffmadár vijjogott velõtrázóan, hogy "<i>Krkrkr</i>", s olykor az Ál-Teknõc nagy búsan fölzokogott.
<p align=justify>Alice már föl akart kelni, hogy megköszönje szépen az "érdekes élettörténetet", de arra gondolt, hátha még sincs vége. Várt, és nem szólt.
<p align=justify>- Amikor kicsinyek voltunk - folytatta végre az Ál-Teknõc valamivel nyugodtabban, noha még mindig el-elfulladt a zokogástól -, a tenger fenekén jártunk iskolába. Volt ott egy tanítónk. Vén Teknõsnek hívtuk.
<p align=justify>- Miért hívták Vén Teknõsnek? - csodálkozott Alice.
<p align=justify>- Mert telitömte tudással a tökfejünket - förmedt rá az Ál-Teknõc. - Jaj, de buta vagy!
<p align=justify>- Szégyelld magad, hogy ilyen egyszerû dolgot kérdezel! - pirongatta a Griffmadár.
<p align=justify>Aztán mind a ketten elhallgattak, s olyan szemrehányó tekintetet vetettek szegény Alice-re, hogy az csaknem a föld alá süllyedt szégyenletében. Végre a Griffmadár így szólt az Ál-Teknõchöz:
<p align=justify>- No, folytasd, öreg cimborám. Különben ítéletnapig se lesz vége.
<p align=justify>- Szóval - folytatta az Ál-Teknõc -, a tenger fenekén jártunk iskolába, akár hiszed, akár nem.
<p align=justify>- Én egy szóval se mondtam, hogy nem hiszem - mentegetõzött Alice.
<p align=justify>- De mondtad - erõsítgette az Ál-Teknõc.
<p align=justify>- Fogd be a szád! - rivallt rá a Griffmadár, még mielõtt az egy szót is szólhatott volna.
<p align=justify>Az Ál-Teknõc folytatta.
<p align=justify>- Mi ott a tenger fenekén roppant jó nevelést kaptunk. Naponta jártunk iskolába.
<p align=justify>- Hát azért iskolába én is jártam - vágott közbe Alice. - Azzal igazán ne tessék annyira hencegni.
<p align=justify>- Különórákat is vettél? - kérdezte aggódva az Ál-Teknõc.
<p align=justify>- Hogyne - dicsekedett Alice. - Franciát és zongorát tanultam.
<p align=justify>- Hát mosni?
<p align=justify>- Azt már nem - méltatlankodott Alice.
<p align=justify>- Nem is volt az jó iskola akkor - mondta az Ál-Teknõc megkönnyebbülten. - A miénkben felszámították a franciát, a zongorát és a mosást.
<p align=justify>- Nem sok szükséged lehetett a mosásra a tenger fenekén - mondta Alice.
<p align=justify>- Nem volt rá úgyse pénzünk, hogy megtanuljam - sóhajtotta az Ál-Teknõc. - Én csak azt tanulhattam, ami a rendes tananyag volt.
<p align=justify>- S az mi volt? - faggatózott Alice.
<p align=justify>- Hát elõször is számtan. Aztán másztan - mondotta síri csendben az Ál-Teknõc.
<p align=justify>- Mi az a másztan? - kérdezte Alice.
<p align=justify>- Nahát, még azt se tudod? - szörnyülködött a Griffmadár. - Hogy mekkora szamár vagy.
<p align=justify>Alice megszeppent, de azért tovább érdeklõdött:
<p align=justify>- Írni tanultak?
<p align=justify>- Nem - zokogott az Ál-Teknõc -, csak sírni.
<p align=justify>- Olvasni?
<p align=justify>- Csak olvadni.
<p align=justify>- Rajzolni?
<p align=justify>- Csak majszolni. De tanultunk angolnául is.
<p align=justify>- Talán angolul ? - nevetett most már Alice.
<p align=justify>- Angolnául, ha mondom - ismételte az Ál-Teknõc.
<p align=justify>- Én ezt, sajnos, nem tanulhattam - panaszkodott a Griffmadár. - Csak repülõiskolát végeztem, fönn a levegõben. Volt egy tanítóm, egy vén Holló. Szegény mindig azt hajtogatta: "Kár, kár." Kár érte.
<p align=justify>- Kár - sóhajtott az Ál-Teknõc is. Mind a ketten zokogva a mancsukba temették arcukat.
<p align=justify>- És hány órát tanultak naponta? - kérdezte Alice, hogy másra terelje a szót.
<p align=justify>- Elsõ nap tizet - mondta az Ál-Teknõc -, aztán kilencet, aztán nyolcat, és így tovább, mindennap eggyel kevesebbet.
<p align=justify>- Jaj, de furcsa órarend! - csodálkozott Alice.
<p align=justify>- Igen, ez a fogyó rendszer szerinti órarend.
<p align=justify>Alice-nek nagyon tetszett ez az órarend. Egy kicsit gondolkozott, majd kibökte:
<p align=justify>- A tizenegyedik napon persze szünet volt.
<p align=justify>- Na persze - mondta az Ál-Teknõc.
<p align=justify>- Aztán mit csináltak a tizenkettedik napon? - érdeklõdött tovább Alice.
<p align=justify>- Semmit - szakította félbe a kérdezõsködést a Griffmadár. - Akkor kezdõdött a nagy-nagy szünidõ, s azóta is tart szakadatlanul. Hagyjuk már az iskolát. Inkább meséld el neki, mit szoktunk mi játszani.
<p align=justify><p align=justify>&nbsp;
<HR><P>
<table width="100%">
<tr><td align="left"><a href="index.htm">Tartalomjegyzék</a></td><td align="right"><a href="alice10.htm">10. fejezet</a></td></tr>
</table>

</font>


</td>
</tr>
</table>

</body>
</html>
