<html>
<head>
<title> Lewis Carroll: Alice Csodaországban </title>
<meta http-equiv="Content-Type" content="text/html; charset=ISO-8859-2">
<meta http-equiv="Content-Language" content="hu">

</head>

<body bgcolor=#ffffee text=#000000 link=#000000 vlink=#550000 alink=#550000>

<table width="95%" align="center" border="0"><tr><td>

<tr><td>

<B>
<p align="center">Tizenkettedik fejezet

<p align="center"><font size="5"><i>Alice tanúvallomása</i></font>
<p align=justify>&nbsp;
</B>
<p align=justify><img vspace=8 hspace=8 src="kepek/alice35.gif" width="270" height="332" border="0" align="right">

- Jelen! - kiáltott Alice.
<p align=justify>De izgalmában elfelejtette, hogy az utóbbi percekben mekkorára nõtt, és amint sietve fölugrott, a szoknyája szegélye beleakadt az esküdtek emelvényébe, úgyhogy mindnyájukat lesöpörte a közönség sorába, s ott evickéltek a földön, mint azok az aranyhalacskák, amelyeknek medencéjét a múlt héten véletlenségbõl összetörte.
<p align=justify>- Jaj, bocsánat, bocsánat - kiáltotta magánkívül, s amilyen gyorsan csak tehette, fölkapkodta õket a földrõl, mert egyre a szegény aranyhalacskák jártak az eszében, s arra gondolt, hogy ezeket is gyorsan össze kell szedni és visszarakni az esküdtek emelvényére, különben elpusztulnak.
<p align=justify>- A tárgyalást ezennel felfüggesztem mindaddig, míg mindenki el nem foglalja ismét a helyét - szólt harsogó hangon a Király, s szigorú tekintetet vetett Alice-re.
<p align=justify>Alice az esküdtek emelvényére nézett, s látta, hogy a Gyíkocskát fejjel lefelé dugta vissza a helyére, s a szegény kis állat kínjában csak a farkával kapálódzott fölfelé, nem tudott visszafordulni. Alice megfogta, visszafordította, s közben azt gondolta:
<p align=justify>"Se nem oszt, se nem szoroz, hogy a farka merre néz, merthogy akármerre néz, nem változtat a tárgyalás menetén."
<p align=justify>Mihelyt egy kicsit magukhoz tértek az esküdtek, megint összekeresgélték a palatáblájukat, palavesszõjüket, s jegyezgetni kezdték az iménti baleset lefolyását. Csak szegény Gyíkocska nem jegyezgethetett. Még mindig félájultan ült, és tátott szájjal bámulta a mennyezetet.
<p align=justify>- Mit tudsz az esetrõl? - kérdezte a Király Alice-t.
<p align=justify>- Semmit - felelt Alice.
<p align=justify>- Éppenséggel semmit? - faggatta a Király.
<p align=justify>- Éppenséggel semmit - felelt Alice.
<p align=justify>- Ez nagyon fontos vallomás - mondta a Király, az esküdtekhez fordulva.
<p align=justify>Ezek már éppen le akarták ezt írni palavesszõjükkel, amikor a fehér Nyuszi tisztelettudóan, de homlokát ráncolva és fintorokat vágva közbeszólt :
<p align=justify>- Nem fontos, azt akarta mondani felséged.
<p align=justify>- Persze hogy nem fontos, hiszen azt mondtam - igazította ki a Király. Aztán magában halkan ismételgette: "Fontos, nem fontos, fontos, nem fontos", mintha próbálgatná, melyik hangzik jobban.
<p align=justify>Az egyik esküdt ezt írta: "Fontos." A másik meg ezt: "Nem fontos."
<p align=justify>Alice jól láthatta mindezt, hiszen közvetlen mellettük állt, és szinte elõtte volt a palatáblájuk, de - gondolta magában - az egész nem fontos.
<p align=justify>Ekkor a Király, aki egy darabig szorgalmasan írogatott a jegyzõkönyvébe, fölkiáltott:
<p align=justify>- Csönd! - Aztán olvasni kezdte a jegyzõkönyvébõl: - Negyvenkettedik paragrafus. Mindenki, aki egy kilométernél hosszabb, köteles távozni a tárgyalóterembõl.
<p align=justify>Valamennyien Alice-re pillantottak.
<p align=justify>- Én nem vagyok hosszabb egy kilométernél - mondta Alice.
<p align=justify>- De igen - mondta a Király -, csaknem két kilométer vagy.
<p align=justify>- Dehogyis megyek el - ellenkezett Alice. - Különben is nem azt mondja a törvény, most tetszett csak kitalálni.
<p align=justify>- Ez a legrégibb rendelet az egész könyvben - szólt a Király.
<p align=justify>- Akkor az elsõ paragrafus volna, nem pedig a negyvenkettedik- szólt Alice.
<p align=justify>A Király elsápadt, és gyorsan becsapta a könyvet.
<p align=justify>- Vonuljatok vissza ítélethirdetésre - szólt oda remegõ hangon az esküdteknek.
<p align=justify>- Elõbb bizonyítékokra van szükségünk, felség - ugrott föl a fehér Nyuszi. - Most hozták ezt a levelet.
<p align=justify>- Mi van abban a levélben? - kérdezte a Király.
<p align=justify>- Még nem bontottam föl - mondta a fehér Nyuszi -, de úgy látszik, a letartóztatott küldte valakinek.
<p align=justify>- Minden valószínûség szerint valakinek küldte, mert senkinek nem küldhette, legalábbis ez szokatlan volna - szólt a Király.
<p align=justify>- Kinek van címezve? - kérdezte az egyik esküdt.
<p align=justify>- Nincs rajta címzés - mondta a fehér Nyuszi. - A borítékra sincs semmi írva.
<p align=justify>A fehér Nyuszi most kivette a borítékból az írást, s így szólt:
<p align=justify>- Nem is levél, hanem vers.
<p align=justify>- A vádlott keze írása? - kérdezte egy másik esküdt.
<p align=justify>- Nem - felelt a fehér Nyuszi -, és ez fölöttébb gyanús.
<p align=justify>Az esküdtek arca elsötétedett.
<p align=justify>- A vádlott nyilván hamisította valakinek a keze írását - jelentette ki a Király.
<p align=justify>Erre az esküdtek arca fölragyogott.
<p align=justify>- Nem én írtam, felség - szólalt meg a Szív Felsõ -, nem is bizonyíthatják rám, hogy én írtam volna. Még a nevem sincs alatta.
<p align=justify>- Annál rosszabb - mondta a Király. - Csak az fél aláírni a nevét, aki valami rosszban sántikál. Becsületes ember bátran aláírja.
<p align=justify>Mindenki megtapsolta a Királynak ezt a kijelentését. Ez volt az elsõ okos dolog, melyet aznap mondott.
<p align=justify>- Ezzel a bûnössége kétségtelenül be van bizonyítva - kiáltott a Királynõ. - Le kell tehát ütni...
<p align=justify>- Semmi sincs bebizonyítva! - állapította meg Alice. - Hiszen még azt se tudják, hogy mi van ebben a versben.
<p align=justify>- Olvasd föl - parancsolta a Király a fehér Nyuszinak.
<p align=justify>A fehér Nyuszi föltette pápaszemét.
<p align=justify>- Hol kezdjem, felség? - kérdezte.
<p align=justify>- Kezdd a kezdetén - mondta a Király -, és leghelyesebb, ha a végén végzed.

<p align="center"><img vspace=8 hspace=8 src="kepek/alice36.gif" width="308" height="443" border="0" align="center">

<p align=justify>Halálos csönd támadt, a fehér Nyuszi pedig ezt a verset olvasta föl:

<p align=justify><table align="center"><tr><td><i>
Úgy hallom, járt ön nála még,<br>
s beszéltek rólam ott,<br>
azt mondta, kedvelt voltaképp,<br>
bár úszni nem tudok.

<p align=justify>Nem mentem, s megsúgták neki<br>
- valóban, így van ez! -,<br>
viszont, ha õ erõlteti,<br>
akkor önnel mi lesz?

<p align=justify>Én egyet adtam, õk hetet, <br>
ön négyet vagy hatot,<br>
s bár mind enyém, nem tévedek,<br>
ön mindent megkapott.

<p align=justify>Ha kiderülne valami, <br>
nagyon reméli, majd<br>
lesz mód minket megmenteni, <br>
s elkerüljük a bajt.

<p align=justify>Ön volt, tudom, az akadály, <br>
ön volt kerékkötõ,<br>
pedig már minden készen áll, <br>
tudjuk mind, én meg õ.

<p align=justify>De ne mondja, hogy szereti, <br>
örök titok legyen,<br>
én is, ön is, hallgassuk el, <br>
ne tudja senki sem.
</i></td></tr></table>

<p align=justify>- Ez eddig a legfontosabb bizonyíték - mondta kezét dörzsölgetve a Király. - Kérem tehát az esküdteket...
<p align=justify>- Egy pennyt adok annak, aki megmagyarázza - szólt Alice, mert néhány perc alatt akkorára nõtt, hogy most már senkitõl sem félt, és bátran, belevágott a Király szavába is. - Nincs ennek semmi, de semmi értelme sem.
<p align=justify>Az esküdtek mind ezt írták a palatáblájukra:
<p align=justify>"Alice szerint a versnek nincs semmi értelme."
<p align=justify>De azért senki se vállalkozott arra, hogy a verset meg is fejtse.
<p align=justify>- Ha nincs semmi értelme - szólt a Király -, annál jobb, legalább nem kell tömi rajta a fejünket. De mintha mégis volna valami értelme - folytatta a Király, a térdére teregetve a verset és fél szemmel rásandítva.
<p align=justify>- Itt van az: <i>Bár úszni nem tudok</i>. Mert ugyebár, nem tudsz? - fordult a Király a Szív Felsõhöz.
<p align=justify>Az szomorúan rázta meg a fejét.
<p align=justify>- Vajon olyannak látszom-e, mint aki tud? - kérdezte. (Bizony, nem olyannak látszott, hiszen pappendeklibõl volt.)
<p align=justify>- Helyes - mondta a Király, és tovább mormogta magában a verssorokat: <i>valóban, így van ez</i> - no persze, ez az esküdtekre vonatkozik. <i>Én egyet adtam, õk hetet</i> - ez viszont a lepényekre.
<p align=justify>- De hiszen úgy folytatódik: <i>s bár mind enyém</i> - vágott közbe Alice.
<p align=justify>- No, most megvan! - kiáltott diadalmasan a Király, és az asztalon álló lepényekre mutatott. - Ez aztán világos : <i>ön volt kerékkötõ</i>! - Voltál te már kerékkötõ, édesem? - fordult kérdésével nyájasan a Királynõhöz.
<p align=justify>- Én ugyan soha! - kiáltotta a Királynõ dühösen, azzal egy tintatartót vágott a Gyíkocskához. Ez ugyanis abbahagyta a jegyezgetést, mert észrevette, hogy hiába keni az ujját a palatáblájához, semmi nyoma sem marad. Most aztán kapkodva újra jegyezni kezdett azzal a tintával, amely lecsöpögött az arcán.
<p align=justify>- Akkor - mutatott a Király a Szív Felsõre - nem a Királynõbe, hanem <i>belém köt õ</i>. - Ezzel széles mosollyal nézett körül, de az udvar meredten hallgatott.
<p align=justify>- Ez tréfa volt! - kiáltotta dühösen a Király, s erre mindenki kacagni kezdett, jobbra-balra dûlve a nevetéstõl. - Ezek után vonuljatok vissza ítélethirdetésre - mondta már vagy huszadszor a Király az esküdteknek.
<p align=justify>- Elõbb végre kell hajtani az ítéletet, csak azután lehet kihirdetni - szólt közbe a Királynõ.
<p align=justify>- Ostoba szamárság! - kiáltott Alice. - Vád és ítélet nélkül nem lehet a büntetést végrehajtani!
<p align=justify>- Fogd be a szád - ordította rákvörösen a Királynõ.
<p align=justify>- Nem fogom! - felelte Alice.
<p align=justify>- Üssétek le a fejét - õrjöngött a Királynõ.

<p align=justify><img vspace=8 hspace=8 src="kepek/alice37.gif" width="252" height="336" border="0" align="right">

<p align=justify>De senki se mozdult.
<p align=justify>- Nem ijedek meg tõletek - mondta most Alice, aki éppen akkora lett, mint amekkora volt rendesen. - Hiszen ti mind csak kártyalapok vagytok!
<p align=justify>Erre a szóra az egész csomag játékkártya a levegõbe röppent és rázáporzott. Alice dühösen, s egyben riadtan fölsikoltott, s próbálta lerázni magáról a kártyákat. Hát egyszerre megint csak ott heverészett az árokparton, feje a nénje ölében pihent, s a nénje nagy vigyázva éppen néhány száraz levelet söpört le, mely a fáról hullott Alice arcába.
<p align=justify>- Alice, kelj fel már - mosolygott rá a nénje. - De jót aludtál.
<p align=justify>- Jaj, de furcsát álmodtam - dörzsölgette szemét Alice, s amennyire vissza tudott emlékezni, elmesélte nénjének ezeket a különös kalandokat, amelyeket itt olvastatok. Mire befejezte, a nénje megcsókolta, és így szólt :
<p align=justify>- Igazán furcsát álmodtál. De most szaladj be uzsonnázni. Már késõre jár.
<p align=justify>Alice fölugrott, és futott, de egyre az járt az eszében, hogy milyen csodálatos álmot is álmodott.

<p align=justify>&nbsp;

<p align=justify>Amikor Alice elszaladt, a nénje még sokáig ült ott. Tenyerébe hajtotta fejét, nézte a leáldozó napot, s Alice-re gondolt meg az õ csodálatos álmára, közben pedig õ maga is elkezdett álmodni. Elõször azt álmodta, hogy Alice a kis kezével átöleli a térdét, s csillogó szemével rátekint. Hallotta édes hangját. Látta aztán, amint hátraveti fejét, hogy a szemébe csüngõ makrancos hajtincset visszarázza. Képzeletében az egész rét megelevenedett, és benépesült azokkal a furcsa alakokkal, akikrõl kis húga álmodott.
<p align=justify>Lábánál megzizzent a fû, s a fehér Nyuszi surrant el, a közeli tóban a riadt Egér a hullámokat kavarva úszkált, s hallotta, hogy csörög a csésze-kanál Április Bolondjának meg a társainak soha véget nem érõ lakomáján, hogy rikácsol a Királynõ, aki szerencsétlen vendégei fejét leütteti, hogy prüszköl a disznópólyás a Hercegnõ ölében, hogy csörömpölnek köröttük a tányérok meg a tálak, hogy vijjog a Griffmadár, hogy csikorog Gyíkocska palavesszõje, és a zsákba dugott tengeri malacok visítása összeolvadt a boldogtalan Ál-Teknõc távoli zokogásával.
<p align=justify>Így ült ott, szemét behunyva, és Csodaországba képzelte magát. De tudta, hogy csak a szemét kell fölnyitnia, s minden újra unalmas valósággá szürkül. A füzet csak a szellõ zizegteti, a tó vizét csak a hajladozó nád borzolja, a teáscsészék csengése pedig nem egyéb, mint a bárányok csengettyûje, a Királynõ rikácsolása a pásztorfiú hangja, aztán azt is tudta, hogy mihelyt föltekint, a pólyás prüszkölése, a Griffmadár vijjogása s minden különös zaj a közelben sürgõ-forgó majorság zagyva lármájává lesz, és az Ál-Teknõc fojtott zokogása csak a tehenek távoli bõgése.
<p align=justify>Végül elképzelte, hogy kishúga felnõ, de késõbb is olyan tiszta, hû gyermekszíve lesz; mint most. Akkor majd maga köré gyûjti a kisgyermekeket, mesél nekik sok furcsa mesét, talán elmondja ezt a régi mesét is Csodaországról, s azok kíváncsian, csillogó szemmel hallgatják. Õ pedig átérzi együgyû bámulatukat, örömét leli együgyû örömükben, mert visszaemlékszik majd saját gyermekkorára s a sok boldog nyári napra.

<p align=justify><p align=justify>&nbsp;
<HR><P>
<table width="100%">
<tr><td align="left"><a href="index.htm">Tartalomjegyzék</a></td><td align="right">&nbsp;</td></tr>
</table>

</font>


</td>
</tr>
</table>

</body>
</html>
