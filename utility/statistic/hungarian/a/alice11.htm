<html>
<head>
<title> Lewis Carroll: Alice Csodaországban </title>
<meta http-equiv="Content-Type" content="text/html; charset=ISO-8859-2">
<meta http-equiv="Content-Language" content="hu">

</head>

<body bgcolor=#ffffee text=#000000 link=#000000 vlink=#550000 alink=#550000>

<table width="95%" align="center" border="0"><tr><td>

<tr><td>

<B>
<p align="center">Tizenegyedik fejezet

<p align="center"><font size="5"><i>Ki lopta el a lepényt?</i></font>
<p align=justify>&nbsp;
</B>
<p align=justify>A Szív Király és Királynõ már a trónon ült, amikor Alice-ék odaérkeztek. Körülötte apró madarak és állatok tolongtak meg egy egész csomag játékkártya.
<p align=justify>A vádlott, a Szív Felsõ, bilincsbe verve állott, mellette jobbtól és balról egy-egy katona, hogy meg ne szökjék. A Király oldalán a fehér Nyuszi sürgölõdött, egyik kezében trombitával, a másik kezében összegöngyölt papírtekerccsel. A terem közepén asztal volt, rajta egy nagy tál lepény. Alice-nek szinte csorgott a nyála, olyan étvágya támadt a lepényre.
<p align=justify>"Csak már vége volna a tárgyalásnak - gondolta -, s felszolgálnák a frissítõket."
<p align=justify>De hol volt még a tárgyalás vége? Így aztán csak nézgelõdött körbe-körbe, hadd teljék az idõ.
<p align=justify>Alice még sohase volt törvényszéki tárgyaláson. Könyvekben már olvasott ilyesmirõl, és most nagyon elégedett volt önmagával, hogy szinte mindennek és mindenkinek tudta a nevét.
<p align=justify>"Ez a bíró - mondta magában -, mert ennek van a nagy parókája."
<p align=justify>Most egyébként a Király volt a bíró, s mivel a koronáját a parókáján viselte, kényelmetlenül feszengett, meg csúf is volt.
<p align=justify>"Ott az esküdtek helye - gondolta Alice -, s az a tizenkét teremtmény a tizenkét esküdt."
<p align=justify>Kénytelen volt õket teremtménynek nevezni, mert egyesek négylábúak voltak közülük, egyesek meg madarak.
<p align=justify>Büszkén ismételgette el ezeket a dolgokat, arra gondolva - némi joggal -, hogy kevés kislány tud ennyit ilyen korban.
<p align=justify>Az esküdtek buzgón írtak valamit a palatáblájukra.
<p align=justify>- Mit irkálnak ezek? - súgta Alice a Griffmadárnak. - Hiszen még el se kezdõdött a tárgyalás.
<p align=justify>- A nevüket - súgta vissza a Griffmadár -, mert félnek, hogy elfelejtik a tárgyalás végéig.
<p align=justify>- Jaj, de maflák - nevetett Alice, de tüstént elhallgatott, mert a fehér Nyuszi nagyot kiáltott:
<p align=justify>- Csönd legyen, különben azonnal kiüríttetem a termet.
<p align=justify>A Király pedig föltette pápaszemét, és dühösen nézegette, ki merészel itt beszélni. Alice észrevette, hogy az esküdtek mind azt írják a palatáblájukra: "Jaj, de maflák", sõt az egyik még meg is kérdezte a szomszédjától, hogy ezt, "mafla" két vagy három f-fel írják-e.
<p align=justify>"Na, szép kis irkafirka lesz ebbõl" - gondolta Alice.
<p align=justify>Az egyik esküdtnek rettenetesen csikorgott a palavesszõje. Alice nem bírta tovább hallgatni, a háta mögé lopózott, s olyan ügyesen kikapta a kezébõl, hogy a szegény esküdt - Bill volt az, a gyíkocska - csak azt látta, hogy a palavesszõje egyszerre eltûnt. Mindenütt kereste, végül is az ujjával kellett írnia, de nem sokat ért, mert nem látszott meg a palatábláján.
<p align=justify>- Hírnök, hirdesd ki a vádat - parancsolta a Király.

<p align="center"><img vspace=8 hspace=8 src="kepek/alice32.gif" width="248" height="336" border="0" align="center">

<p align=justify>Erre a fehér Nyuszi háromszor a trombitájába fújt, kigöngyölte a papírtekercset, s emelt hangon, érthetõen olvasni kezdte:

<p align=justify><table align="center"><tr><td><i>
Egy nyári nap szép reggelén, halljátok, mi esett?<br>
A Szív Királynõ tepsiben sütött lepényeket.<br>
A Szív Felsõ, e cselszövõ, kit lépte arra vitt,<br>
hogy meglátta, elcsente, és magával vitte mind.
</i></td></tr></table>

<p align=justify>- Vonuljatok vissza ítélethirdetésre - szólt a Király az esküdtekhez.
<p align=justify>- Még ne, még ne - intette le a fehér Nyuszi.
<p align=justify>- Hát akkor jöjjön az elsõ tanú - mondta a Király.
<p align=justify>A fehér Nyuszi háromszor trombitájába fújt, és elkiáltotta magát:
<p align=justify>- Elsõ tanú.
<p align=justify>Az elsõ tanú a Kalapos volt. Egyik kezében teáscsésze, a másikban vajas kenyér.
<p align=justify>- Ezer bocsánat, Felség - mentegetõzött -, hogy így állítok be, de nem tudtam meginni a teámat.
<p align=justify>- Meg kellett volna innod - mondta a Király. - Mikor kezdted el inni ?
<p align=justify>A Kalapos Április Bolondjára pillantott, aki követte a tárgyalóterembe, s most karonfogva állt ott a Mormotával.
<p align=justify>- Április elsején, ha nem tévedek - mondta.
<p align=justify>- Harmadikán - mondta Április Bolondja. - Elsején én kezdtem inni.
<p align=justify>- Tizenharmadikán - mondta a Mormota.
<p align=justify>- Írjátok - parancsolta a Király.
<p align=justify>Valamennyien egymás alá írták a számokat, aztán összeadták, majd a kapott válaszokat átszámították shillingre és pennyre<a href="#1"><small><sup>1</sup></small></a>.
<p align=justify>- Vedd le a kalapodat! - mordult rá a Király a Kalaposra.
<p align=justify>- Venném én, de nem az enyém - felelte a Kalapos.
<p align=justify>- Loptad! - hördült fel a Király, s az esküdtek felé fordult, akik azon nyomban feljegyezték ezt a tényt.
<p align=justify>- A kalapokat megcsinálom és eladom - magyarázkodott a Kalapos -, merthogy az a mesterségem: kalapos volnék. Saját kalapom meg nincs.
<p align=justify>E szavaknál a Királynõ feltette a pápaszemét, és egyre csak a Kalapost bámulta, aki erre sápadtan izegni-mozogni kezdett.
<p align=justify>- Mondd el, mit tudsz, de ne dülöngélj jobbra-balra, mert leüttetem a fejed - szólt a Király.
<p align=justify>Ettõl a biztatástól a tanú nemigen kapott bátorságra, s továbbra is csak egyik lábáról a másikra állott, nyugtalanul meredt a Királynõre, s zavarában a vajas kenyér helyett a teáscsészéjébõl harapott egy jókora falatot.
<p align=justify>Alice most valami furcsát kezdett érezni. Eleinte nem tudta, mi az, és meg is ijedt tõle, de késõbb rájött, hogy hirtelen nõni kezdett, attól támadt az a furcsa érzése. Elsõ gondolata az volt, hogy szó nélkül fölkel, s itthagy csapot-papot, az egész tárgyalást, de aztán elhatározta, hogy ott marad, ameddig elfér.
<p align=justify>- Ne tolakodjék úgy - szólt rá a Mormota, aki közvetlenül mellette ült. - Agyonnyom.
<p align=justify>- Nem tehetek róla - mondta Alice. - Növök.
<p align=justify>- Itt nincs joga nõni - mondta a Mormota.
<p align=justify>- Jaj, de buta - felelte Alice. - Maga is nõ.
<p align=justify>- Igen, de én mértéket tartok - válaszolt a Mormota. - Nem mint maga, aki az égig nõ.
<p align=justify>Azzal dühösen fölkelt, s átment a tárgyalóterem másik végébe.
<p align=justify>A Királynõ közben folyton mereven nézte a Kalapost. Amikor a Mormota fölkelt a helyérõl, így szólt az egyik teremõrhöz:
<p align=justify>- Hozd ide az utolsó udvari hangverseny énekeseinek listáját.

<p align=justify><img vspace=8 hspace=8 src="kepek/alice33.gif" width="239" height="336" border="0" align="right">

<p align=justify>Erre a szerencsétlen Kalapos úgy elkezdett remegni, hogy kiesett a cipõibõl.
<p align=justify>- Vallj be mindent töredelmesen - kiáltott a Király -, különben leüttetem a fejed, akárhogy remegsz is!
<p align=justify>- Én csak egy szegény ember vagyok, felség - jajgatott. - Éppen iszogatom a teámat, amikor egyszerre csak azt mondja Április Bolondja...
<p align=justify>- Én egy árva szót se szóltam - szabadkozott Április Bolondja.
<p align=justify>- De szóltál - feleselt vele a Kalapos.
<p align=justify>- Tagadom - mondta Április Bolondja.
<p align=justify>- Tagad - szólt a Király -, annyi baj legyen. Folytassuk.
<p align=justify>- Mormota is ott volt, és azt mondta - folytatta a Kalapos jobbra-balra pislantva, attól való féltében, hogy hátha a Mormota is tagadni fog. De a Mormota semmit sem tagadott. Az aludt, mint a bunda.
<p align=justify>- Én éppen vajas kenyeret kentem... - szólt a Kalapos.
<p align=justify>- Mit mondott a Mormota ? - szólt most közbe az egyik esküdt.
<p align=justify>- Arra már nem emlékszem - felelte a Kalapos.
<p align=justify>- Akkor üssétek le a fejét - kiáltott a Király.
<p align=justify>A szegény Kalapos kiejtette kezébõl a teáscsészét és a vajas kenyeret, térdre rogyott, és így könyörgött:
<p align=justify>- Én csak egy szegény, szerencsétlen ember vagyok!
<p align=justify>- Igen - harsogott a Király. - Szegény, szerencsétlen szónok vagy, akinek folyton jár a szája!
<p align=justify>Erre az egyik tengeri malac éljenezni kezdett. A teremõrök azonnal rendet teremtettek.
<p align=justify>Akarjátok tudni, hogyan?
<p align=justify>Hoztak egy zsákot, fejjel lefelé beledugták a tengeri malacot, kötelekkel jól bekötözték a zsák száját, aztán ráültek. Ezt jelenti az a kifejezés, hogy "rendet teremtettek".
<p align=justify>- Jaj, de örülõk, hogy láttam ezt - mondta Alice. - Annyiszor olvastam az újságokban, hogy a törvényszéki tárgyalások végén az elnök "az éljenzést és tetszésnyilvánítást elfojtotta", s a teremõrök "rendet teremtettek", de eddig sohasem értettem.
<p align=justify>- Ha nem tudsz egyebet mondani - szólalt meg a Király -, akkor mehetsz. Indulj. Ott künn majd leütik a fejed.
<p align=justify>- Hogyan mehetnék, felség, hiszen térdepelek - felelt a Kalapos.
<p align=justify>- Akkor elõbb állj föl - mondta a bölcs Király -, és csak azután távozz innen.
<p align=justify>Erre a másik tengeri malac is éljenezni kezdett. Tetszésnyilvánítását szintén azonnal elfojtották.
<p align=justify>"No, a tengeri malacoknak már ellátták a baját - gondolta Alice. - Most majd gyorsabban megy a dolog."
<p align=justify>- Nem ihatnám meg a teámat elõbb, felség? - kérlelte a Kalapos a Királynõt, aki még mindig az énekesek listáját tanulmányozta.
<p align=justify>- Mehetsz - szólt dühösen a Király.

<p align=justify><img vspace=8 hspace=8 src="kepek/alice34.gif" width="353" height="288" border="0" align="right">


<p align=justify>Erre a Kalapos nyakába szedte a lábát, s úgy elfutott, mintha ott se lett volna, még a cipõjét se húzta fel.
<p align=justify>- A fejét - tette hozzá a Királynõ az õrökhöz fordulva - majd odakint üssétek le. - Csakhogy a Kalapos már túl járt ungon-berken, mielõtt az õr akár csak az ajtóig is jutott.
<p align=justify>- Szólítsd a következõ tanút - szólt oda a Király a Nyuszinak.
<p align=justify>A második tanú a Hercegnõ szakácsnéja volt, aki a borsos dobozt hozta magával. Alice sejtette, hogy ez csak õ lehet, mert még be se lépett a tárgyalóterembe, s azok, akik az ajtó mellett ültek, máris mind tüsszögni kezdtek.
<p align=justify>- Mondj el mindent, amit tudsz - parancsolta a Király.
<p align=justify>- Eszem ágában sincs - válaszolt a szakácsné.
<p align=justify>A Király riadtan pislantott a fehér Nyuszira, aki halkan súgta neki:
<p align=justify>- Adjon föl neki keresztkérdéseket, felség.
<p align=justify>A Király rettentõ zavarba jött. Nem tudta, mit kérdezzen. Összefonta karját, sötét tekintetet vetett a szakácsnéra, s torkát köszörülte. Végre mély hangon azt kérdezte tõle:
<p align=justify>- Mondd meg nekünk, mibõl készül a lepény!
<p align=justify>- Fõleg borsból - felelte a szakácsné.
<p align=justify>- Málnaszörpbõl - szólalt meg egy álmos hang.
<p align=justify>- Üssétek le a Mormota fejét! - üvöltött a Királynõ. - Dobjátok ki! Verjétek agyon! Bökjétek jól oldalba! Tépjétek ki a szakállát!
<p align=justify>Néhány percig a tárgyalóteremben fölborult a rend. Miután a Mormotának kitették a szûrét, és a rend ismét helyreállott, a szakácsné sehol se volt.
<p align=justify>- Sebaj - mondta a Király, szemmel láthatóan megkönnyebbülve. - Szólítsd a következõ tanút - parancsolta nagy hangon, de közben ezt súgta halkan a Királynõnek: - Ezt te vedd keresztkérdések alá, mert majd megpattan a fejem.
<p align=justify>A fehér Nyuszi az iratokban turkált. Alice kíváncsian várta, ki lesz a legközelebbi tanú, mert eddig még nemigen "tisztázták az ügyet". Képzeljétek, mennyire meglepõdött, amikor a fehér Nyuszi éles, sipító hangon ezt kiáltotta:
<p align=justify>- Alice!
<p align=justify>
<p align=justify><p align=justify>&nbsp;
<HR><P>
<table width="100%">
<tr><td align="left"><a href="index.htm">Tartalomjegyzék</a></td><td align="right"><a href="alice12.htm">12. fejezet</a></td></tr>
</table>

<p align=justify>&nbsp;
<p align=justify><a name="1">1) &nbsp;Shilling (ejtsd: silling), penny - angol pénznemek</a><br>


</font>


</td>
</tr>
</table>

</body>
</html>
